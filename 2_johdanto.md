## Johdanto

mCon on paikkatietoa hyödyntävä turvallinen ja monipuolinen mobiilisovellus. Sovelluksen kohderyhmänä on Metropolian Ammattikorkeakoulun Leppävaaran toimipisteessä asioivat opiskelijat, vierailijat 
ja koko Metropolian henkilökunta. Jatkossa sovellus on tarkoitus ottaa käyttöön myös muissa Metropolian toimipisteissä, mikäli sovellus saavuttaa sille asetetut tavoitteet ja halutun suosion. 
Sovelluksen tavoitteena on olla helppokäyttöinen, jokaiselle sukupolvelle suunniteltu ja sen tarkoituksena on helpottaa arkea. 

Sovelluksen tarkoituksena on auttaa oppilaita ja opettajia lähes kaikissa sijaintitietoa vaativissa asioissa. Sovelluksella voidaan mm. paikantaa luokka tai tarvittaessa myös henkilö. 
Sovelluksesta löytyy myös monipuolinen chat-toiminto, jolla voidaan pitää yhteyttä paikalla oleviin ihmisiin ja kysyä vaikka neuvoa yleisiin asioihin liittyen. 
Esimerkkinä chatin puolelta voi tiedustella vaikkapa päivän ruokalistaa. 

Sovelluksen ajatuksena on poistaa turha pyöriminen luokkahuonetta ja henkilöitä etsiessä. Sovellus säästää siis käyttäjän aikaa.  